# Kernwaarden

Onze kernwaarden:
- [Calm company](#-calm-company)
- [Keep improving](#-keep-improving)
- [Keep it simple](#-keep-it-simple)
- [Be human & do the right thing](#-be-human--do-the-right-thing)

## 🙏 Calm company
We geloven dat we in kalme omgeving ons beste werk kunnen doen. We zijn er voor de lange termijn: hopelijk bestaan we over 50 jaar nog. Dat is makkelijker als we kalm en autonoom werken. Met een goede balans tussen werk en privé, tussen problemen oplossen en vooruit kijken, tussen creatieve sessies en doen wat er gedaan moet worden.

We hebben graag een zo groot mogelijke impact door efficiënt te zijn. Door vaak ‘nee’ te zeggen en de goede dingen in de goede volgorde te doen, maken we een buitengewone impact voor de grootte van ons bedrijf.

Kalmte krijgen we door het grootste deel van ons werk autonoom (zelfstandig en onafhankelijk) uit te voeren. We schrijven veel op en en zijn zo transparant mogelijk waardoor iedereen eigen keuzes maakt in harmonie met de rest. Ook asynchroon werken en onafhankelijk zijn van kantoor zorgen voor autonomie.

Die kalmte geeft ook ruimte om diep en creatief samen te werken met je collega’s.

## 🏋️ Keep improving
We geloven dat je de beste kwaliteit krijgt door continu in kleine stapjes te verbeteren. Continu experimenteren en proberen, continu leren en groeien. Het is ook een beetje eng en het gaat niet vanzelf, want je doet vaak iets dat je nog niet eerder hebt gedaan. Geef je over aan dat gevoel en groei.

Hoe sneller je iets nieuws doet of naar buiten brengt, hoe sneller je feedback krijgt en leert. Vraag je dus elke dag af: wat kan ik vandaag een klein beetje beter maken? Als een spier die je continu traint om sterk te houden. Verbeteringen kunnen komen als reactie, door adaptief te zijn. Maar ze kunnen ook ontstaan uit nieuwsgierigheid en creativiteit. Wees nieuwsgierig. Durf te experimenteren.

Niet elk experiment lukt. Maar het is de kennis die je opdoet die waardevol is. Wees nederig als de verandering geen verbetering was en probeer iets nieuws.

Sta open voor verandering en maak experimenteren makkelijk.

## ⚛️ Keep it simple
“Everything should be made as simple as possible, but not simpler” – Albert Einstein

Iets dat simpel is, als in eenvoudig, is makkelijker te begrijpen en uit te leggen. Daardoor is het makkelijker om het erover te hebben en makkelijker autonoom te zijn. Dat geldt zowel voor onze klanten met een simpeler product, als intern bij een simpeler proces.

Iets dat simpel is heeft weinig bewegende onderdelen en gaat dus minder snel stuk. En iets dat simpel is kan makkelijker veranderd worden. Als er 2 opties zijn, kiezen wij voor de eenvoudigste.

Daarom houden wij van simpel. Maak iets zo simpel mogelijk.

## ❤️ Be human & do the right thing
Wees jezelf, wees een mens. Help elkaar en behandel een ieder als mens.

Doe hetzelfde wanneer je alleen bent als wanneer je op een podium staat. Wees eerlijk en open, zeg sorry, maak het goed. Wees nederig, maar ook trots op jezelf.

Doe het goede. Doe wat goed is voor Picqer, voor de klant en voor je collega’s.

Denk voor jezelf, maak de keuze waar jij in gelooft. Vertrouw op jezelf.
